
# Pola Czora, Aleksandra Foszcz

Nasze badanie będzie polegało na sprawdzeniu czy motywacja nagrodą ma wpływ na  szybkość i poprawność rozwiązywania zadania. Badani dostaną obrazek przedstawiający eksperyment Dunckera i będą mieli za zadanie rozwiązanie problemu. Eksperyment przeprowadzimy na ok. 30 osobach. Będą to studenci mniej więcej tej samej grupy wiekowej. Badanie przeprowadzimy turami. Uczestników podzielimy na dwie grupy losowo, odliczając do dwóch bądź przygotowując karteczki do losowania z numerami 1 lub 2. Jedna grupa będzie motywowana nagrodą, a druga nie. Każda grupa będzie składać się z 15 osób. W każdej grupie mierzony będzie czas wykonania zadania przez poszczególną osobę.  
Po podzieleniu, każda z nas pójdzie do poszczególnej grupy i przedstawi jej formułę badania, która zawiera informację o celu badania i o grupie, do której należą uczestnicy. W grupie niemotywowanej uczestnicy dowiedzą się o istnieniu nagrody dla drugiej grupy dopiero po rozwiązaniu przez wszystkich zadania, aby nie zniechęcali się do rozwiązania zadania.
Formuły:

1)	„GRUPA MOTYWOWANA”

	„Celem naszego badania jest sprawdzenie czy motywacja nagrodą ma wpływ na szybkość i poprawność rozwiązywania zadania. Dla osób z najlepszym wynikiem przygotowane są nagrody. Zadanie polega na rozwiązaniu eksperymentu Dunckera, w którym do dyspozycji jest:  świeczka, pudełko z zapałkami i pineZki. Celem zadania jest przymocowanie świeczki do ściany za pomocą przedstawionych obiektów tak, że świeca może wypalić się prawidłowo, a na stole i podłodze nie ścieknie żaden wosk. Na wykonanie zadania jest 7 minut. Po rozwiązaniu zadania należy podnieść rękę i pozostać na miejscu do czasu ukończenia zadania przez resztę uczestników. Życzę powodzenia i nie zapominajcie o nagrodzie.”

Po ukończeniu zadania:

„Dziękujemy za udział w badaniu i poświęcony czas.”


2) GRUPA NIEMOTYWOWANA

	„Celem naszego badania jest sprawdzenie szybkości i poprawności rozwiązywania zadania. Zadanie polega na rozwiązaniu eksperymentu Dunckera, w którym do dyspozycji jest:  świeczka, pudełko z zapałkami i pineski. Celem zadania jest przymocowanie świeczki do ściany za pomocą przedstawionych obiektów tak, że świeca może wypalić się prawidłowo, a na stole i podłodze nie ścieknie żaden wosk. Na wykonanie zadania jest 7 minut. Po rozwiązaniu zadania należy podnieść rękę i pozostać na miejscu do czasu ukończenia zadania przez resztę uczestników. Życzę powodzenia .”  

Po ukończeniu zadania:

	„Dziękujemy za udział w badaniu i poświęcony czas, dokładnym celem naszego badania było zbadanie czy motywacja ma wpływ na szybkość i poprawność rozwiązania problemu. Państwo należeli do grupy niemotywowanej. W celu nie zniechęcenia was do zaangażowania w zadanie, nie powiedziałam tego na początku.”


W grupie motywowanej trzy najlepsze wyniki otrzymają nagrodę. Otrzymane wyniki przeanalizujemy pod względem poprawności oraz czasu  i przedstawimy na zajęciach.
