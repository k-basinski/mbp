## Poprawność i szybkość wykonywania zadania, a motywacja

Autorzy badania, na którym się wzorujemy to szwedcy studenci - Joachim Ramm, Sigve Tjotta i Guaute Torsvik. Badanie przeprowadzili w 2013 roku.
Oryginalne badanie opierało się na zbadaniu w jaki sposób grupy rozwiązujące problemy osobowe reagują na zachęty finansowe, a także czy niezależnie
od oczekiwaych nagród grupy są lepsze w rozwiązywaniu problemów niż osoby działajace w pojedynkę. Badani byli podzieleni na osoby działające samodzielnie oraz
w grupach, następnie utorzono w każdym przypadku grupę motywowaną i niemotywowaną. Wszyscy  rozwiązywali eksperyment Dunckera mając narzucone ograniczenie czasowe.

Celem naszego badania jest sprawdzenie czy motywacja nagrodą ma wpływ na szybkość i poprawność rozwiązywania zadania. Chcemy zbadać czy powszechne podejście do nagradzania jako metody motywacji jest skuteczne.

Hipoteza naszego badania: Motywacja nagrodą wpływa niekorzystnie na szybkość i poprawność rozwiązywania zadania.

Uczestnicy biorący udział w badaniu otrzymają obrazek przedstawiający eksperyment Dunckera, kartkę, długopis i będą mieli za zadanie rozwiązanie problemu. Eksperyment przeprowadzimy
na około 30 osobach. Będą to studenci w mniej więcej tej samej grupie wiekowej. Badanie zostanie przeprowadzone turami. Uczestnicy zostaną podzieleni na na dwie grupy
losowo - odliczając do dwóch bądź losując karteczki z numerami (1-grupa motywowana, 2- grupa niemotywowana). W grupie motywowanej osoby z najlepszym wynikiem dostaną magrodę.
Każda grupa będzie się skłądać z 15 osób. W obu grupach mierzony będzie również czas wykonania zadania przez poszczególne osoby. Badani będą musieli zapisać lub narysować
rozwiązanie zadania. Po podzieleniu uczestników, każda z nas pójdzie do poszczególnej grupy i przedstawi jej formułę badania, która zawiera informacje o celu badania i o grupie,
do kórej należą  uczestnicy. Każda z nas przedstawi informacje zarówno w grupie motywowanej jak i w niemotywowanej - zależnie od tury.

Formuła dla "GRUPY MOTYWOWANEJ":
„Razem z koleżanką jesteśmy studentkami pierwszego roku psychologii zdrowia i w ramach ćwiczeń z metodologii badań psychologicznych mamy przeprowadzić eksperyment.
Celem naszego badania jest sprawdzenie czy motywacja nagrodą ma wpływ na szybkość i poprawność rozwiązywania zadania. Wy znajdujecie się w grupie
motywowanej, dlatego dla osób z najlepszym wynikiem przygotowane są nagrody. Zadanie polega na rozwiązaniu eksperymentu Dunckera, w którym do dyspozycji jest:
świeczka, pudełko z zapałkami i pinezki. Celem zadania jest przymocowanie świeczki do ściany za pomocą wszystkich przedstawionych obiektów tak, aby świeca mogła się wypalić,
a po stole i po podłodze nie ścieknie wosk. Na wykonanie zadania jest 15 minut. Rozwiązanie należy opisać słownie lub narysować. Po rozwiązaniu zadania należy podnieść
rękę i pozostać na miejscu do czasu ukończenia zadania przez resztę uczestników. Kiedy wszyscy skończą rozwiązywać zadanie podejdę do Was w celu sprawdzenia poprawności.
Życzę powodzenia i nie zapominajcie o nagrodzie.”
Po ukończeniu zadania:
„Dziękuję za udział w badaniu i poświęcony czas.”

Dwie osoby z najlepszym wynikiem otrzymają czekoladę, a reszta uczestników w ramach podziękowań otrzyma cukierka.

Formuła dla "GRUPY NIEMOTYWOWANEJ" :
"Razem z koleżanką jesteśmy studentkami pierwszego roku psychologii zdrowia i w ramach ćwiczeń z metodologii badań psychologicznych mamy przeprowadzić eksperyment.
Celem naszego badania jest sprawdzenie szybkości i poprawności rozwiązywania zadania. Zadanie polega na rozwiązaniu eksperymentu Dunckera, w którym do dyspozycji
jest: świeczka, pudełko z zapałkami i pinezki. Celem zadania jest przymocowanie świeczki do ściany za pomocą wszystkich przedstawionych obiektów tak, aby świeca mogła się wypalić,
a na po stole i po podłodze nie ścieknie wosk. Na wykonanie zadania jest 15 minut. Rozwiąznie należy opisać słownie lub narysować. Po rozwiązaniu zadania należy podnieść rękę
i pozostać na miejscu do czasu ukończenia zadania przez resztę uczestników. Kiedy wszyscy skończą rozwiązywać zadanie podejdę do Was w celu sprawdzenia poprawności.
Życzę powodzenia .”
Po ukończeniu zadania:
„Dziękujemy za udział w badaniu i poświęcony czas.”

W grupie niemotywowanej wszyscy uczestnicy dostaną cukierka w ramach podziękowań.

Wyniki badania przeanalizujemy i przedstwaimy na zajęciach.
