# Różnica w czasie reakcji między oceną identyczności  liter według kryterium fizycznego i nominalnego

## Autorzy:
Jakub Deleżuch,
Michał Gondek,
Magdalena Jaworowska.

## Przygotowane do badań:
komputer

## Chcemy zbadać:
studentów z naszego kierunku, ze względu na bardzo małą ilość osób płci męskiej wolelibyśmy zrobić to jedynie na przedstawicielkach płci przeciwnej. Będziemy używać programu PsychoPy.

## Cel badania
Celem naszego badania jest sprawdzenie, czy istnieje różnica w czasie reakcji między oceną identyczności liter według kryterium fizycznego (takie same pod względem wyglądu) i nominalnego (takie same pod względem dźwięku/nazwy).

## Hipoteza:
Badany będzie reagował szybciej w przypadku zastosowania kryterium identyczności fizycznej.

## Przebieg badania:
Jeden z badaczy podchodzi do osoby wchodzącej do sali wykładowej i mówi:

- „Dzień dobry, nazywam się „”, przeprowadzamy badanie dotyczące czasu reakcji. Czy zechciałby Pan/Pani w nim uczestniczyć?”

Badacz prowadzi osobę do stolika z komputerem. Wyjaśnia się badanemu przebieg badania:

- „Badanie składa się z jednej próby. Zobaczysz dwie litery wyświetlone równocześnie dwa razy, z przerwą pomiędzy wyświetlaniem. Twoim zadaniem jest za pierwszym razem ocenić czy litery są takie same pod względem wyglądu (A i A są takie same, A i a nie są takie same). Za drugim razem czy oznaczają taki sam dźwięk/czy mają taką samą nazwę (np. A i a są takie same, B i B są takie same, C i d są różne, e i f są różne). Jeśli są takie same, naciśnij "A", jeśli są różne, naciśnij "L". Zrobimy kilka rund testowych. Powiedz, gdy będziesz gotowy.”

## Procedura samego badania:
Badany siada przed komputerem, na którym włączony jest program, ustawiony pod nasze badanie. Na początek proponujemy badanemu wykonanie rund/rundy testowej celem zapoznania się z procesem badania. Gdy badany uzna że jest gotowy, zaczynamy badanie. W pierwszej części, pokazane zostaną dwie losowe litery. Badany ma za zadanie stwierdzić, czy litery są identyczne pod względem wyglądu. W przypadku stwierdzenia identyczności, badany przyciska "A" na klawiaturze laptopa, jeśli stwierdzi, że nie są identyczne, przyciska "L". W drugiej części znowu pokazane zostaną dwie losowe litery. Badany ma za zadanie stwierdzić, czy oznaczają one taki sam dźwięk/czy mają taką samą nazwę. W przypadku stwierdzenia identyczności, badany przyciska "A" na klawiaturze laptopa, jeśli stwierdzi, że nie są identyczne, przyciska "L".

## W trakcie i po badaniu:
Badany wykonuje polecenia. Po zakończeniu badania dziękujemy za uczestnictwo i oferujemy poczęstunek w postaci cukierka.

## Oryginalne badanie:
Posner, M. I., Boies, S. J., Eichelman, W. H., & Taylor, R. L. (1969). Retention of visual and name codes of single letters. Journal of Experimental Psychology, 79(1, Pt.2), 1-16.
http://dx.doi.org/10.1037/h0026947
