## Tytuł: Ucząc innych, sami się uczymy – jak sposób czytania wpływa na zapamiętywanie?

## Autorzy: Martyna Hajduk, Julia Gwiazda

**Oryginalne badanie:** Lafleur, A., Boucher, V. J. (2015). The ecology of self-monitoring effects on memory of verbal productions: Does speaking to someone make a difference? *Consciousness and Cognition, 36,* 139–146

**Cel:** Zbadanie oddziaływania sposobu czytania na zapamiętywanie.

**Hipoteza:** Czytanie na głos do innej osoby najlepiej wpływa na pamięć, informacja w ten sposób zwerbalizowana jest najlepiej zapamiętywana.

**Procedura badania:**

Uczestnik siedzi przed laptopem, naprzeciw niego, obok laptopa siada badacz. Podaje się badanemu informacje podane na końcu dokumentu. Zostaje uruchomiona przygotowana **prezentacja** ze słowami:

tytuł -> instrukcja (gdy uczestnik jest gotowy, wciska klawisz) -> 8 testowych prób -> 44 próby faktyczne -> koniec

Instrukcja zadania:
*W tym zadaniu przedstawione zostaną łącznie 52 słowa. Twoim zadaniem jest wypowiedzieć je zgodnie z instrukcją podaną przed wyświetleniem słowa. Na początek będziesz miał 8 słów próbnych, żeby zaznajomić się ze schematem.*

Sposoby wypowiadania słowa:
- na głos do badacza (z nawiązaniem kontaktu wzrokowego),
- na głos do siebie,
- po cichu do siebie (poruszając jedynie ustami, nie wydając dźwięku),
- w myślach

*Jeżeli masz pytania, zadaj je teraz. Jeżeli jesteś gotowy, wciśnij strzałkę w prawo, żeby przejść do zadania. Po tym nie wciskaj żadnych klawiszy, słowa będą wyświetlane automatycznie.*

Próby: 3,5s wyświetlana instrukcja wypowiedzenia, 5s słowo
W tym czasie badacz ma na sobie słuchawki, w których pojawia się dźwięk, kiedy ma on nawiązać kontakt z uczestnikiem – kiedy instrukcja wypowiedzenia to „powiedz słowo do badacza”.

Instrukcje wypowiadania: powiedz słowo na głos do badacza, powiedz słowo na głos do siebie, powiedz słowo po cichu do siebie, powiedz słowo w myślach
Po pierwszym zadaniu (fazie **uczenia się**) zadajemy mu **pytania** z wiedzy ogólnej, dopóki nie minie 5 minut.

Po tym czasie dajemy mu **test**, na którym w losowej kolejności znajdują się 44 słowa, które były w fazie uczenia się oraz 10 słów nieuczonych. Zadaniem uczestnika jest według ustalonego kodu dopasowanie, które słowa wypowiedzieli według jakiej instrukcji.

**Informacja dla badanego:**
*Nasze badanie dotyczy funkcji poznawczych. Ogółem będą trzy zadania. W pierwszym przedstawione zostaną łącznie 52 słowa. Musisz wypowiedzieć je zgodnie z instrukcją podaną przed wyświetleniem słowa. Czyli najpierw będzie slajd z instrukcją, potem słowem. Na początek będziesz miał 8 słów próbnych, żeby zaznajomić się ze schematem.
Na ekranie zostanie wyświetlony opis zadania, po przeczytaniu wciśnij strzałkę w prawo, odtąd słowa będą wyświetlane automatycznie, wraz z próbnymi. Po tym przejdziemy do dwóch kolejnych, prostszych zadań, które zajmą kilka minut każde.
Badanie w całości potrwa około pół godziny. Można się z niego w każdym momencie wycofać.*
