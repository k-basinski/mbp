Karolina Hark, Anna Bollin

Efekt obramowania

Badanie przeprowadzone zostanie na dwóch grupach niezależnych. Dobór do próby odbędzie się w sposób przypadkowy (znajomi studenci w podobnym wieku), natomiast dobór do jednej z dwóch grup będzie losowy – badani będą wyciągać karteczkę z numerem grupy. Mężczyźni i kobiety losować będą z osobnych zbiorów, w których ilość kartek z grupą 1 będzie równa ilości kartek z grupą 2. Przed rozpoczęciem eksperymentu uczestnicy otrzymają krótki formularz do wypełnienia, w którym znajdować będą się: zgoda na udział w badaniu oraz na przetwarzanie danych osobowych, informacja o możliwości rezygnacji w dowolnym momencie oraz kwestionariusz wywiadu (płeć, wiek, wykształcenie). Następnie badani otrzymają kartkę z opisem sytuacji, w której kraj przygotowuje się do wybuchu epidemii oraz do wyboru jeden z dwóch programów zwalczenia zarazy. Programy zwalczania będą się różnić między grupami badanych.

B- badany

E- eksperymentator

E: Dzień dobry, proszę o zajęcie miejsca.

B: Dzień dobry, dziękuję.

E: Badanie, które pan(-i) zaraz otrzyma dotyczy wydawania sądów i podejmowania decyzji. Przed rozpoczęciem proszę o wypełnienie krótkiego formularza wraz z dwiema zgodami.  W przypadku jakichkolwiek wątpliwości proszę o informację.

[Badany dostaje formularz i wypełnia]

E: Teraz otrzyma pan(-i) opis pewnej sytuacji i dwa rozwiązania, z których proszę  o wybranie jednego.

[Badany dostaje kartkę, zapoznaje się z informacjami na niej zawartymi oraz zaznacza odpowiedź]

E: Dziękuję za poświęcony czas, do widzenia.
