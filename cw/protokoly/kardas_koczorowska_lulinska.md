
### Tytuł:

Czy efektywność zapamiętywania jest uzależniona od wiedzy na temat ilości informacji do zapamiętania?

### Autorzy:

Maria Kardas, Laura Koczorowska, Izabela Lulińska

### Notka bibliograficzna oryginalnego badania:

Bernbach, H. A. (1975). Rate of presentation in free recall: A problem for two-stage memory theories. Journal of Experimental Psychology: Human Learning and Memory, 1(1), 18.

### Cel badania:

Celem naszego eksperymentu jest zbadanie strategii pamięciowych, a konkretnie - czy znajomość długości listy słów ma wpływ na ilość zapamiętanych słów przez badanych.

### Hipoteza:

Znajomość długości listy słów zwiększa efektywność ich zapamiętywania.

### Metoda:

Dzielimy badanych na dwie grupy.

##### Grupa A:

Przedstawiamy uczestnikom szereg 20 najpopularniejszych polskich rzeczowników, czytamy je po kolei na głos. Po odczytaniu prosimy, aby zanotowali w jakiejkolwiek kolejności, jak największą ilość słów, jaką udało im się zapamiętać. Mają na to 2 minuty. Zbieramy kartki z zanotowanymi słowami.

##### Grupa B (znajduje się w innym pomieszczeniu):

Przedstawiamy uczestnikom taki sam szereg 20 najpopularniejszych polskich rzeczowników, czytamy je po kolei na głos, z tą różnicą, że informujemy ich, z ilu słów będzie składał się szereg.  Po odczytaniu prosimy, aby zanotowali w jakiejkolwiek kolejności, jak największą ilość słów, jaką udało się im zapamiętać. Mają na to 2 minuty. Zbieramy kartki z zanotowanymi słowami.

### Informacje dla badanego:

Badanie służy celom naukowym. Wyniki zostaną zaprezentowane na zajęciach z metodologii badań psychologicznych.  Udział w badaniu jest anonimowy i dobrowolny. W każdej chwili można z niego zrezygnować.
