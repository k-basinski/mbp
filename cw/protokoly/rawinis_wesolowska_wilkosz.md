# Wpływ konformizmu na zachowanie człowieka
 
## Autorzy: Joanna Rawinis Małgorzata Wilkosz Agnieszka Wesołowska
 
## Asch, S. E. (1955). Opinions and social pressure. Scientific American, 193(5), 31-35.
 
## **Cel badania:**
Eksperyment polega na sprawdzeniu czy w przypadku odmiennego zdania grupy człowiek jest w stanie wygłaszać swoją własną opinię.
 
## **Hipotezy:**
- Ludzie dostosowują swoją opinię do innych by nie odstawać od grupy.
- Siła konformizmu wzrasta wraz z jednomyślnością grupy.
- Spadek konformizmu obserwuje się przy niejednomyślności grupy.
 
 
## **Procedura badania:**
1. Wybór 4 aktorów, którzy będą mieli za zadanie podać w sześciu na dziesięć przypadków błędną odpowiedź.
2. Przed wejściem badanych do sali ustawiamy stół dwa metry od ściany i dostawiamy krzesło.
3. Wprowadzenie badanego do sali i prośba o zajęcie wyznaczonego miejsca przy stole oraz o wypełnienie zgody na udział w badaniu a także poinformowanie go o przebiegu badania.
4. Po przekazaniu niezbędnych informacji badanemu przechodzimy do rozpoczęcia eksperymentu.
5. Na ścianie na przeciwko uczestnika umieszczamy kolejno dziesięć zestawów ilustracji. W każdym z nich znajdują się dwie karty. Na jednej z kart znajduje się linia wzorcowa, a na drugiej trzy linie różnej długości. Zadaniem uczestnika jest wybranie, która z trzech linii jest najbardziej zbliżona długością do linii wzorcowej.
6. Po udzieleniu odpowiedzi badany opuszcza pomieszczenie i otrzymuje podziękowania za udział w pierwszym etapie badania.
7. Po wyjściu badanego poproszony zostaje następny uczestnik i wykonuje to same zadanie.
8. Po przebadaniu wszystkich uczestników indywidualnie, przechodzimy do drugiego etapu naszego eksperymentu. W pomieszczeniu dostawione do stołu zostają trzy krzesła i zostają wprowadzeni aktorzy.
9. Uczestnik wchodzi do pomieszczenia, w którym już siedzą cztery inne osoby (aktorzy). Zostaje poinformowany, że reszta uczestników zjawiła się szybciej i badanie zaraz się rozpocznie.
10. Grupie przedstawione zostają te same zestawy ilustracji, które pokazywane były w badaniach indywidualnych. Badani mogą porozumiewać się ze sobą. Każdy kolejno udziela odpowiedzi z uwzględnieniem tego, że uczestnik, który nie jest aktorem odpowiada przedostatni.
12. Zapisujemy, czy osoba badana udzieliła takiej samej odpowiedzi jakiej udzieliła w badaniu indywidualnym.
13. Dziękujemy grupie za udział w badaniu.
 
## **Sposób rekrutacji:**
15 studentów wybranych przypadkowo i 4 wybranych aktorów.
 
## **Informacja dla badanych:**
Dzień dobry, jesteśmy młodym zespołem badawczym w składzie: Gosia Wilkosz, Agnieszka Wesołowska, Joanna Rawinis. Wykonujemy eksperyment w ramach zajęć z metodologii badań psychologicznych. W każdym momencie możecie zrezygnować z udziału w badaniu. Waszym zadaniem jest wskazanie, która z trzech linii jest najbardziej zbliżona wielkością do linii wzorcowej.
 
## **Instrukcja dla aktorów:**
Przed rozpoczęciem aktorzy zostają poinformowani o swojej roli w eksperymencie. Podczas badania grupowego mają za zadanie w sześciu na dziesięć przypadków udzielić niewłaściwej odpowiedzi. Natomiast w dwóch próbach kolejno dwóch aktorów ma udzielić poprawnej odpowiedzi, a reszta niepoprawnej.