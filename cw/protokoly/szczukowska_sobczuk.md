# Protokół badania szybkości podejmowania decyzji na przykładzie słów powiązanych i niepowiązanych semantycznie.

## Tatiana Szczukowska, Daria Sobczuk

Osoba badana, czyli docelowo student w wieku od 19 do 23 lat wraz z badaczem wchodzi do pomieszczenia gdzie zajmują miejsca siedzące naprzeciwko siebie. Badany proszony jest o podpisanie zgody na udział w badaniu i poinformowany, że w każdym momencie przeprowadzania eksperymentu może się on wycofać. Eksperyment przeprowadzany jest na każdym badanym indywidualnie. Badany otrzymuje laptop z włączonym programem stworzonym za pomocą strony psytoolkit.org, który wyświetla mu poniższą instrukcję:
Decyzje leksykalne
W tym zadaniu będziesz miał wyświetlane dwa słowa jednocześnie. Jeśli oba wyświetlone słowa to słowa istniejące
w języku polskim, naciśnij klawisz „a”.
Jeśli jedno z wyświetlonych, albo obydwa wyświetlone
słowa są bezsensowne (nie istnieją) Np. „EINDYG”, naciśnij klawisz „l”. Odpowiadaj w przeciągu 2 sekund.
Naciśnij spację, aby rozpocząć zadanie.
Badany proszony jest o zaznajomienie się z informacjami i gdy będzie gotowy-zasygnalizowanie tego faktu badaczowi. Wtedy też badacz podaje dodatkową informację badanemu, aby odpowiadał w miarę możliwości jak najszybciej. Jeśli badany wyrazi chęć zadania dodatkowego pytania, badacz udziela na nie odpowiedzi. Następnie badany wykonuje polecenia przedstawione na ekranie, czyli naciska odpowiednie klawisze w zależności od kombinacji wyświetlonych słów. Gdy badany zakończy zadanie, na ekranie wyświetlą się wyniki przedstawiające średnią arytmetyczną z dokładnością do milisekund potrzebnych do odpowiedzi na poszczególne charaktery powiązań słów- related, unrelated oraz nonsense, gdzie related to średni czas potrzebny na analizę słów powiązanych semantycznie, unrelated-słów niepowiązanych semantycznie, nonsense-słów, które nie istnieją ze słowami, które nie istnieją oraz słów które istnieją ze słowami nieistniejącymi.
Badany zostaje zaznajomiony z wynikami swojego zadania i podane zostają mu objaśnienia co oznaczają poszczególne kategorie. Badacz odpowiada na ewentualne pytania badanego. Później badacz informuje badanego, że eksperyment został zakończony, prosi, aby nie przekazywał informacji na temat badania innym oczekującym na badanie osobom i dziękuje mu za udział w badaniu. Badany zostaje odprowadzony do drzwi a do pomieszczenia zapraszana jest kolejna osoba.
