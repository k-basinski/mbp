# Efekt skali niskiej i wysokiej

Celem badania jest sprawdzenie, czy budowa skali ma wpływ na odpowiedzi badanych.

Eksperyment będzie polegał na skonstruowaniu dwóch skal-wysokiej i niskiej. Zostanie on przeprowadzony na dwóch grupach niezależnych. Badani z obu grup dostaną to samo pytanie: Średnio, ile czasu dziennie spędzasz na portalach społecznościowych takich jak Facebook, Instagram, Snapchat, YouTube, itp.? Każdej grupie zostanie przydzielona inna skala.

Pierwsza grupa dostanie skalę "niską". Do wyboru będzie miała odpowiedzi:

a) Wcale

b) Do pół godziny

c) Od pół godziny do godziny

d) Od godziny do półtorej godziny

e) Powyżej półtorej godziny


Druga grupa dostanie skalę wysoką. Do wyboru będzie miała odpowiedzi:

a) Wcale

b) Poniżej godziny

c) Od godziny do dwóch godzin

d) Od dwóch godzin do trzech godzin

e) Powyżej trzech godzin

Na koniec obie grupy dostaną pytanie: W skali 1-10 jak oceniasz swoje zadowolenie ze sposobu spędzania wolnego czasu, przy czym 1 oznacza bardzo niezadowolony/a, a 10 bardzo zadowolony/a?

Obie ankiety zostaną przeprowadzone przez Internet. Osoby będą dobierane do badania w sposób losowy.
