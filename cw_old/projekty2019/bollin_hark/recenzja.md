# Recenzja - Azjatycka bolączka – jak nacechowanie emocjonalne słów wpływa na podejmowanie decyzji? (Bollin A., Hark K.)

### Ogólne wrażenie

Dobrze i rzetelnie napisany artykuł referujący dobrze i rzetelnie przeprowadzony eksperyment. Właściwie, nie licząc drobiazgów, nie ma się do czego przyczepić. Oby tak dalej.

### Mocne strony pracy

- Dużo bardzo dobrej jakości literatury
- Replikacja ważnego eksperymentu pokazującego ważny mechanizm
- Dobrze (w większości) napisany artykuł, poprawna struktura, wszystkie niezbędne elementy są
- Odpowiednia liczebność próby

### Słabe strony pracy

- Przydałaby się może bardziej rozbudowana dyskusja, zwłaszcza dotycząca hipotezy związanej z płcią, która nie uzyskała potwierdzenia
- Dwa akapity dyskusji (l. 105-121) powinny być raczej częścią wstępu - nie odwołują się one w oczywisty sposób do wyników waszych badań, raczej pokazują inne doniesienia z badań
- Przy opisie wyników koniecznie powinno być odwołanie do Rysunków, 
czy to w linii 81 czy 88.


### Drobne uwagi kosmetyczne

- W abstrakcie raczej unikamy cytowań (linie 14-15). Przydałoby się też zdanie dokładnie przedstawiające wynik, być może kosztem jednego ze zdań wstępu. Najczęściej abstrakt piszemy w jednym akapicie
- Cytowanie w l.65 jest nie do końca zrozumiałe. Czy chodzi o tłumaczenie? Jeśli tak, lepiej byłoby napisać o tym wprost ("przetłumaczone w Nęcka, 2016")
- Rysunki 1 i 2 bardzo piękne ale dość trywialne:)

### Ocena 

34/40