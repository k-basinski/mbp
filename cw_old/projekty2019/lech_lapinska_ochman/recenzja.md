# Recenzja - Wpływ autorytetu literackiego na emocje odbiorcy podczas czytania poezji (Ochman M, Lech P, Łapińska A)

### Ogólne wrażenie

Badanie o ciekawej tematyce, zrealizowane w poprawny sposób ale koszmarnie źle opisane. Artykuł napisany (skopiowany z internetu?) niechlujnie, źle zrobiona bibliografia

### Mocne strony pracy

- Ciekawa tematyka
- Przyzwoicie opisana metoda
- Przyzwoita dyskusja (widać, że napisana samodzielnie!)

### Słabe strony pracy

- Hipotezy na które powołujecie się w abstrakcie powinny mieć charakter zdań twierdzących a nie pytań (mówiliśmy o tym tysiąc razy)
- Wstęp napisany w chaotyczny i nielogiczny sposób. Trzeci akapit w dużej mierze skopiowany albo sparafrazowany z artykułu Klawiter i Wiener. Te pseudo-parafrazy są na granicy plagiatu.
- Źle zrobiona bibliografia! Zawiera pozycje, których nie ma w tekście (Wojciszke 2011, Sztabińska 2010, Klawiter i Wiener 2015) i niezawiera pozycji, które pojawiają się w tekście (Johnson – Laird i Oatley, 1989)

### Drobne uwagi kosmetyczne

- Podpisy powinny być pod wykresami a nie po prawo od nich
- Czasami zdarzają się zdania-tasiemce, np. (_Jest to związane z postępowaniem racjonalnym, ponieważ autorytety zwykle lepiej znają się na rzeczy lub wskazują, którą decyzję podjąć, dzięki czemu jesteśmy zwolnieni z odpowiedzialności za realizację tych decyzji, dlatego przy zapytaniu o wartość wiersza większość osób automatycznie stwierdzi jego większą wartość, gdy jest on opatrzony nazwiskiem znanej noblistki._)
- Tytuł wykresu 1 (_wiek w stosunku do liczby badanych osób_) sugeruje jakąś zależność dwóch zmiennych... A tu jest tylko jedna zmienna - wiek - której rozkład pokazujecie na histogramie. Lepiej byłoby zatytułować ten wykres _Rozkład wieku w badanej próbie_.

### Ocena 

26/40