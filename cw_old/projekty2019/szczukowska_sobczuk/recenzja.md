# Recenzja - Potwierdzenie Wpływu Primingu Semantycznego Na Czas Reakcji W Zadaniu Decyzji Leksykalnych (Sobczuk D, Szczukowska T)

### Ogólne wrażenie

Bardzo dobra praca opowiadająca o dobrze zrobionej replikacji ważnego eksperymentu. Dużo dobrej jakości literatury i wstęp świadczący o tym, że wiecie o co chodzi. Praktycznie brak słabych punktów.


### Mocne strony pracy

- Bardzo, bardzo, bardzo dobry wstęp teoretyczny 
- Bogata literatura
- Dobrze, że skorzystałyście z psytoolkit
- Fajna dyskusja

### Słabe strony pracy

- Dużo kobiet, mało facetów w próbie. Przy takiej dysproporcji powinno się raczej zdecydować na jedną płeć aby próba była homogeniczna
- Może przydałoby się kilka nowszych źródeł (najnowsze z 2010, kolejne z 2005)

### Drobne uwagi kosmetyczne

- Już pierwsze zdanie waszego artykułu stanowi wyzwanie dla inteligencji czytelnika: _Priming semantyczny polega na modyfikacji szybkości lub dokładności odpowiedzi w konsekwencji na wcześniejszą ekspozycję bodźca semantycznie powiązanego lub niepowiązanego w stosunku do kolejnej informacji._ Nie dało się trochę prościej?:)
- Lepiej mówić o _replikacjach_ badań niż o _replikach_
- Czasem zdarzają się Wam wtręty osobiste, których trzeba unikać w tekście naukowym (np. l.129-131 - _Pozwolą nie tylko nam, ale również innym zapoznać się bliżej z pierwszymi i klasycznymi wynikami przełomowego badania Meyer’a i Schvaneveldt’a_)
- Podpis powinien być pod wykresem a nie powyżej


### Ocena 

38/40