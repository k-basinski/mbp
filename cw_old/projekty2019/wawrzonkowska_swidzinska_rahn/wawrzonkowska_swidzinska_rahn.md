## Wpływ urozmaicenia tła muzycznego podczas rozwiązywania zadań angażujących różne zdolności poznawcze na poczucie upływu czasu u kobiet

# Autorzy

Zofia Rahn, Marta Świdzińska, Agata Wawrzonkowska (PZ, grupa 3)

## Oryginalne badanie

Kraśkiewicz, A., & Czerniawska, E. (2009). Wpływ muzyki na odbiór upływu czasu u młodzieży. *Psychologia Rozwojowa*, *2009*(Numer 3), 5364.

# Cel badania

Sprawdzenie, w jaki sposób muzyka puszczana w tle wpływa na percepcję czasu u badanych, podczas rozwiązywania przez nich arkusza z łamigłówkami, angażującego różne zdolności poznawcze.

# Hipotezy

1. Obecność muzyki wpływa na odbiór upływu czasu.
2. Badani, którzy w określonym przedziale czasowym wysłuchają większej ilości utworów, odniosą wrażenie, że minęło więcej czasu w porównaniu z tymi, którzy usłyszą mniej fragmentów.

# Procedura badania

#### Badana grupa

W naszym eksperymencie udział wezmą trzy (około) dwunastoosobowe grupy składające się wyłącznie z kobiet w wieku od 19 do 25 lat (dwie grupy z I roku, jedna z któregoś ze starszych roczników Psychologii zdrowia).

#### Przebieg

1. Przed wejściem badanych do sali, eksperymentatorzy zdejmują zegary ze ścian i zasłaniają okna w celu uniknięcia rozproszenia uczestniczek. Rozkładają sprzęt (głośnik, stoper, laptop z potrzebnymi plikami muzycznymi) oraz przygotowują zgody na udział w badaniu, kwestionariusze wywiadu, zestawy z łamigłówkami oraz ankiety końcowe.
2. Uczestniczki po wejściu do sali proszone są o wyciszenie telefonów oraz zostawienie wszystkich niepotrzebnych rzeczy (kurtki, torby, zegarki, telefony komórkowe i wszelkie inne multimedia) w wyznaczonym miejscu.
3. Uczestniczki zajmują miejsca mniej więcej na środku sali (ważne jest to, aby każda z nich była w podobnej odległości od głośnika) z co najmniej dwoma miejscami przerwy między sobą.
4. Prowadzące przedstawiają uczestniczkom przebieg eksperymentu. Osoby biorące udział w eksperymencie zostają poinformowane o tym, że ich głównym zadaniem będzie rozwiązywanie łamigłówek przy podkładzie dźwiękowym.
5. Badacze rozdają uczestniczkom zgody na udział w badaniu oraz kwestionariusze wywiadu.
6. Po zebraniu wypełnionych zgód i kwestionariuszy wywiadu, prowadzące rozdają eksperymentowanym odwrócone arkusze z łamigłówkami.
7. W momencie gdy każda z uczestniczek otrzyma łamigłówki, prowadząca daje znak o możliwości rozpoczęcia ich rozwiązywania, włącza stoper i dany plik muzyczny (grupa 1 – plik z większą ilością fragmentów utworów muzycznych, grupa 2 – plik z mniejszą ilość fragmentów, grupa kontrolna (któryś ze starszych roczników PZ) – szum).
8. Po upływie 8 minut eksperymentatorka zatrzymuje stoper, wyłącza muzykę oraz informuje badanych o upłynięciu czasu przeznaczonego na rozwiązywanie arkusza.
9. Prowadząca zbiera rozwiązane łamigłówki.
10. Uczestniczki otrzymują arkusz końcowy, gdzie oszacują, ile według nich upłynęło czasu podczas rozwiązywania zadań.
11. Prowadząca informuje o ukończeniu eksperymentu i dziękuje za udział w badaniu.

# Informacja dla badanych

Uczestniczki zostają poinformowane o tym, że ich głównym zadaniem jest rozwiązywanie łamigłówek, podczas gdy w tle będzie leciał podkład dźwiękowy bądź szum.
